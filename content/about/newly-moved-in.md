---
title: "Välkommen till Göteborgsvägen 81!"
date: 2019-04-18
description : "Information för nyinflyttade"
type: info
---

<p><i>Eftersom det ofta är många bollar i luften samtidigt när man är mitt i en flytt har vi nedan sammanställt lite kort information som kan vara nyttig för er som precis flyttat in. Vi hoppas ni ska trivas i ert nya boende och med oss som grannar - välkommen!</i></p>

<h4>Medlemsavgift</h4> Avierna skickas ut via e-mail en gång i kvartalet. Om ni har några önskemål eller frågeställningar är det bara att prata med Christopher Vikner.

<h4>Vattenavläsning</h4> Vattenförbrukning ingår inte i medlemsavgiften och avläses den sista dagen i varje enskilt kvartal. Debiteringen kommer på medlemsavgiftsavin följande månad.

<h4>Vattnenavstängning</h4> Ibland behöver man av diverse olika anledningar stänga av vattnet i sin lägenhet. Beroende på vilken lägenhet du har gör man detta på olika ställen. I 4:orna stänger du av vattnet på kranen bakom plåtluckorna i hallens garderob, samt i badrummet. I 2:orna är det endast den i badrummet. Det går även stänga av vattnet för tvättmaskin och torktumlare, detta gör du via det reglage som sticker upp på bänken ovanför maskinerna.

I köket stänger du av vattnet till diskmaskinen och kranen på framsidan av kranen. Behöver du hjälp är det bara att kontakta oss i styrelsen.

<h4>Källsortering</h4> Bruna matavfallspåsar finns i det gemensamma källarutrymmet att hämta. Återvinningsstationer finns både mittemot ICA Supermarket som ligger ligger ett par hundra meter till vänster när ni kör ut från vår parkering, och längst bort på Willys parkering.

När det kommer till ännu grövre avfall är det återvinningscentral som gäller och ni kan beställa ett ÅVC-kort laddat med fria besök från Partille kommun. Det är alltså ingenting som styrelsen tillhandahåller.

<h4>Parkering</h4> Varje lägenhet har rätt till en (1) parkeringsplats. Vilken ni har ska vara specificerat i ert kontrakt när ni köpte lägenheten, men om ni av någon anledning inte får tag i ert parkeringsnummer är det bara att kontakta styrelsen så hjälper vi er. 

Angående besöksparkering har vi en (1) sådan och den är till för just kortare besök. Om ni har någon gäst som ska stanna över dagen, eller längre, kan man ställa sig på Willys parkering eller under helgen efter klockan 15 på Elons parkering tvärs över gatan.

<h4>Felanmälan</h4> görs via <a href="/#contact-us">formuläret</a> på startsidan. Vid <b>akutärenden</b> som kräver <b>omedelbar</b> åtgärd ringer ni journumret 0712345678.

<h4>Cyklar och barnvagnar</h4> Vad gäller cyklar har vi ett cykelställ precis ovanför besöksparkeringen, vi har även ett gemensamt källarutrymme där man kan parkera sina cyklar eller eventuella barnvagnar. Av säkerhetsskäl får varken barnvagen eller cykel placeras i trapphuset.

<h4>Kabel-tv och Bredband</h4> Vad gäller internet är det Telia Öppen Fiber i varje lägenhet, vilket innebär att ni mer eller mindre kan välja vilken operatör ni vill och ni sköter beställning hos respektive operatör. Notera att lägenheterna ej är försedda med något annat än ntäverksuttag. Detta innebär att ni <b>inte</b> kan installera någon annan form av tv förutom via IP. Detta köper ni också av er leverantör av internet.

Behöver ni hjälp med beställning, installation, eller har andra tekniska frågor kan ni kontakta styrelsen så hjälper vi er.

<h4>Borttappad bricka eller nyckel</h4> Har ni tappat bort en bricka eller en nyckel? Ingen fara, det är sånt som händer. Vad som också händer är att det blir inbrott pga att brickor eller nycklar är på vift av misstag. Det är således oerhört viktigt att ni hör av er till oss så fort ni märker att något saknas. Det är också oss ni kontaktar om ni behöver en ny bricka.

<h4>Trädgårdsgrupp</h4> Inom en snar framtid hoppas vi ha en trädgårdsgrupp på plats. Dess uppgift kommer att vara att sköta om vår framtida gräsmatta, våra framtida blommor, vår eventuella robotgräsklippare, och allt annat som hör till vår gemensamma trädgård (kanske to m en Boule-bana, eller varför inte en Bowling-bana?). 

Om du har en omättlig aptit att visa upp dina oerhört gröna fingrar offentligt kanske det är dags att ge vika för denna oändliga ström av hunger, och kontakta oss i styrelsen för en chans att visa upp just hur gröna dina fingrar faktiskt är. Du når oss via <a href="/#contact-us">formuläret</a> på startsidan.

<br><br><br>
<center><h4>Med vänliga hälsningar</h4>

<h4>Styrelsen</h4></center>