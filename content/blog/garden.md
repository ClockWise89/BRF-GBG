---
title: "Gröna fingrar? Kanske är vår Trädgårdsgrupp för dig!"
date: 2019-04-18
image: images/blog/garden.jpg
description : "Trädgårdsgrupp söker medlemmar."
type: blog
---

Vi i styrelsen tänkte att vi skulle ge oss på att starta en trädgårdsgrupp som ska ansvara för att sköta vår framtida trädgård.

<!--more--> 

Brinner du för att visa upp dina gröna fingrar? Ser du skönhet i den enklaste av maskrosor? Är du ofta ute i skogen och pratar med träden? Inte? - Det gör inget! Vi söker frivilliga som kan ställa upp med att sköta vår trädgård, och ingen av tidigare nämnda frågor är ett krav. 

Vad det innebär rent praktiskt blir upp till er som trädgårdsgrupp att bestämma, men några rykten som florerat är att det önskas en Boule-bana, robotgräsklippare, staket, och en gemensam grillplats. Detta är bara rykten förstås, och även om de stämmer blir det trädgårdsgruppen som bestämmer (förutsatt att styrelsen godkänner era beslut).

Om detta låter det minsta intressant så kontakta styrelsen via <a href="/#contact-us">formuläret</a> på startsidan så återkommer vi.

<b>Tänk på att vad detta innebär för ansvar och arbete är helt och hållet upp till er som grupp, så var inte orolig för att höra av er.</b>

